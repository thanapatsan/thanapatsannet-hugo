---
title: เมื่อโดเมนแหล่มๆที่ซื้อมามันไม่ได้แหล่มเสมอไป

date: 2021-12-12
tags: 
  - Web development 

---

เรื่องมีอยู่ว่า ผมอยากที่จะย้ายเว็บบล็อกนี้กลับไปใช้เป็น WordPress อีกรอบ แต่คราวนี้หันไปใช้โดเมนใหม่แทน เห็นว่าเจ้าตัวโดเมนห้อยท้ายที่เป็น .dev เนื่ยมันช่างดูดีซะเหลือเกิน ก็เลยไปซื้อมาลองเปิดเว็บดู

ทีนี้ปัญหาอยู่ที่ว่าตัวเว็บเบราเซอร์สมัยใหม่เนี่ยเค้าจะบังคับให้ทุกโดเมนที่ห้อยท้าย .dev ต้องโหลดเว็บผ่าน HTTPS เท่านั้น ตอนแรกผมเองไม่เจอปัญหาอะไรหรอกจนกระทั่งได้มาลองใช้ตัวแก้เว็บของ WordPress เนี่ยแหละ

อ้าว ทำไมโหลดหน้าตัวแก้เว็บไม่ขึ้น

ด้วยทริกที่ตัวแก้เว็บใช้นั้นมันโหลดหน้าเว็บเราซ้อนเข้ามา ทำให้ตัวเบราเซอร์ ทั้ง Firefox และ Chrome ไม่ยอมโหลดตัวแก้เว็บ “ด้วยเหตุผลด้านความปลอดภัย” ผมเลยแก้ปัญหาด้วยการ

ซื้อโดเมนใหม่ เอาแบบไม่ต้องแหล่มละทีนี้ ถ้ามันจะสร้างปัญหาตอนนั่งทำเว็บเล่นๆ